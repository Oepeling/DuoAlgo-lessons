# Introducere în programare

Salut!  
Tocmai ai făcut primul pas spre învățarea limbajului de programare **C++**

În continuare vei afla ce înseamnă un cod, ce este un algoritm, cum "comunică" omul cu calculatorul, și o introducere în **C++**

## Codul

Un cod este, în esență, un sistem de transmitere a informației. Fie că este:
* [cod Morse](https://ro.wikipedia.org/wiki/Codul_Morse), în care literele sunt transformate în  "puncte" și "linii"
* [alfabet Braille](https://ro.wikipedia.org/wiki/Alfabetul_Braille), unde caracterele sunt reprezentate sub formă de dreptunghiuri $3$x$2$ (cu 3 linii și 2 coloane de puncte)

sau codul despre care urmează să înveți, toate fac același lucru, și anume că ne ajută să comunicăm între noi (sau cu mașinării), fiecare având beneficiul lui (codul Morse poate fi [transmis prin lumină](https://www.youtube.com/shorts/COCV8bZ4bjo?&ab_channel=GD%27sLatestHighlights), Braille este folosit de nevăzători, iar codul scris de voi îi va spune calculatorului să facă anumite instrucțiuni).

## Algoritmul

Algoritmul reprezintă un set de operații în urma cărora obținem un 
un produs finit sau îndeplinim un scop. În continuare vom înșira niște exemple de algoritmi din viața de zi cu zi, dar sunteți încurajați să vă gândiți la ele pe cont propriu:

<details><summary>Exemplu 1</summary>&nbsp;&nbsp;&nbsp;&nbsp;&nbsp;&nbsp;&nbsp;<b>Rețetă de gătit 👨‍🍳</b></details>
<details><summary>Exemplu 2</summary>&nbsp;&nbsp;&nbsp;&nbsp;&nbsp;&nbsp;&nbsp;<b>Program unei zi 📅</b></details>
<details><summary>Exemplu 3</summary>&nbsp;&nbsp;&nbsp;&nbsp;&nbsp;&nbsp;&nbsp;<b>Îmbrăcarea 👚</b></details>

În programare, algoritmul are 3 componente:
* date de **intrare**
* algoritmul propriu-zis (setul de instrucțiuni)
* date de **ieșire** (produsul finit)

Conceptele de **intrare** și **ieșire** sunt esențiale în programarea algoritmică.
<details><summary>Analogie</summary>&nbsp;&nbsp;&nbsp;&nbsp;&nbsp;&nbsp;&nbsp;Datele de intrare = aluat, sos de roșii, mozzarella<br>&nbsp;&nbsp;&nbsp;&nbsp;&nbsp;&nbsp;&nbsp;Algoritmul propriu-zis = punerea ingredientelor pe aluat + gătirea în cuptor<br>&nbsp;&nbsp;&nbsp;&nbsp;&nbsp;&nbsp;&nbsp;Datele de ieșire = o pizza Margherita delicioasă 😋</details>

## Comunicarea om-calculator

Calculatorul este o invenție umană ce ne permite să facem operații la viteze inumane.\
Așa cum bine știți, când folosim calculatorul avem nevoie de un mouse și de o tastatură, numite dispozitive periferice de **intrare**, pentru că permit informației să **intre** de la utilizator în calculator.
